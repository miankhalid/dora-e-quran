# Number 102: Surah Takathur

Classification: Makki
Rukus: 1
Ayahs: 8
Subject: Duniya aor Aakhrat
Related Surahs: [99. Surah Zilzaal](./99_Surah_Zilzaal.md), [100. Surah Aadiyaat](./100_Surah_Aadiyaat) and [101. Surah Qari'ah](./101_Surah_Qari'ah.md)

## Insaan ki ghaflat ki wajha

1. Insan ko duniya ke asish aor ziyadati ke hars ne ghafil kiya howa hai.
2. Maal / dolat /duniya ki talab / hawas / lalach, insaan ko ghafil kar deti hai apne Rabb se.
3. Yahan tak ke insaan qabar tak aa pochta yani mar jata.
4. Yani ke qabar ki matti se e insan ka hawas mit'ti hai.

## Yaqeen ke 3 marahil

1. *Ilm-ul-Yaqeen*: Woh jis se natija ya andaza lagaya ja sakta ho. Maslan dhuwaan dekha to kaha k aag lagi. Aag asal mein dekhi nai lekin dhuwaan se andaza laga liya.
2. *Ain-ul-Yaqeen*: Woh jisko apne aankhon se dekha jaye. Maslan aag lagi hai aor dekh li ho apni aankho se.
3. *Haq-ul-Yaqeen*: Woh jisko khud mehsoos kiya jaye. Maslan aag lagi ho, dekhi bhi ho lekin uske baad bhi 100% sure hony ke liye usme ungli daal kar check bhi kar liya ke waqai asal mein aag hai ya koi video graphic.

## Insan ko pata lag jaye ga

1. Insan ko sab pata lag jaye ga.
2. Abhi to insaan ko kash *ilm-ul-yaqeen* hojaye Aakhrat ke bare mein.
3. Har ek ko Jahannam dikhayi jaye gi.
4. Jab insan ko Jahannam dikhayi jaye gi to usko *Ain-ul-yaqeen* bhi hojaye ga.
5. Phr poocha jaye ga ke tum ne Allah ki di hui ne'maton ka shukr kese ada kiya?
